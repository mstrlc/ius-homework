# ius-homework
1bit fit vut - ius 1. domaci ukol - er diagram

zadani:
Král Čapího království se rozhodl zredukovat počet úředníků, protože v jeho království je nedostatek poddaných, kteří by vytvářeli hodnoty. Nejdříve však potřebuje zmapovat, kolik úředníků a v jakých funkcích si vlastně platí. Nechcete-li být o hlavu kratší, navrhněte ER diagram královského informačního systému pro evidenci úředníků (KIS EU) podle následujících požadavků. Úředníci budou v KIS EU identifikováni svým osobním číslem a dále bude zaznamenáno jejich jméno, příjmení, datum narození, pohlaví, mají-li, šlechtický titul, na kterých školách studovali (včetně oboru, stupně a toho, kdy studium začalo a kdy skončilo, zda bylo zakončeno úspěšně, případně získaný akademický titul), skterými úředníky jsou v rodinném či jiném vztahu (kvůli střetu zájmů), jaké funkce zastávali (od kdy, do kdy, a pokud některou funkci již nezastávají, důvod jejího opuštění) a jaká úřední rozhodnutí ve své kariéře udělali (každé rozhodnutí spadá pod určitý úřad, má v rámci království přiděleno unikátní číslo jednací, datum rozhodnutí, datum vykonatelnosti, text vlastního rozhodnutí a text jeho odůvodnění). KIS EU musí být připraven i na situaci, že některý úředník (nebo dokonce celý úřad) dosud žádné rozhodnutí neudělal. Každý úřad má jednoznačnou zkratku, název, sídlo, je určitého typu (např. soudní, berní, robotní nebo vzdělávací -- i školy tedy plní roli úřadů) a je mu přidělena územní působnost (království, země, region, hrabství, okres či obec). Přesné územní členění království není třeba zachycovat. V KIS EU bude uveden nadřízený úřad (kromě úřadu krále, který nemá nadřízeného), kdy byl úřad zřízen, na základě jakého zřizovacího dokumentu, u již neexistujících úřadů, kdy úřad zanikl, a všechny funkce, které jsou či byly v daném úřadu zavedeny. Funkce má v rámci daného úřadu jednoznačný kód, dále pak název, způsob, jakým lze funkci získat, délku funkčního období, nadřízenou funkci (vyjma nejvyšší funkce úřadu), kdy byla funkce na úřadu zavedena, kdy zase zrušena, kdo a kdy ji zastával, a to včetně pořadí obsazení této funkce. Počítejte s tím, že jeden úředník může současně zastávat více funkcí (i na více úřadech) a že stejnou funkci může (i s přestávkami) zastávat opakovaně.
